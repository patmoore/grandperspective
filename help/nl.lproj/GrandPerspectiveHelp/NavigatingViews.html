<html>
<head>
<meta http-equiv="Content-Type" content="text/html; charset=x-mac-roman">
<title>Overzicht vensters navigeren</title>
<link href="HelpStyle.css" rel="stylesheet" media="all">
<meta name="description" content="Legt uit hoe u het geselecteerd bestand kan wijzigen en hoe u de map kan wijzigen die getoond wordt in een overzicht venster.">
<meta name="keywords" content="venster, navigatie, zoom, focus, selecteer, selectie, veranker, verander, map, open, toon, verwijder" >
</head>
<body>

<div id="caticon">
<img src="images/GrandPerspectiveIcon32.png" alt="GrandPerspective icoon" height="32" width="32">
</div>
<div id="pagetitle">
<h1>Overzicht vensters navigeren</h1>
</div>

<p>
U kunt een bestand in een <a href="Views.html">overzicht venster</a> selecteren en zo nader bekijken door er met de muis boven te zweven.
Het bestand onder de muis cursor is geselecteerd en gemarkeerd d.m.v. een oplichtende omtrek; 
de mappen waar het bestand zich in bevindt zijn op eenzelfde manier gemarkeerd.
De naam en grootte van het geselecteerde bestand wordt onderin het venster getoond.
</p>

<h2>De focus veranderen</h2>

<p>
U kunt de selectie verplaatsen van het bestand naar n van de omringende mappen door de focus te veranderen.
Op deze manier kunt u bijvoorbeeld snel zien hoe groot een bepaalde map is.
U kunt de focus veranderen d.m.v.:
</p>
<ul>
<li>de <b>Focus</b> knoppen in de knoppenbalk,
<li>uw <b>muis wiel</b> (indien aanwezig), of</li>
<li>via de "<b>[</b>" en "<b>]</b>" toetsen op uw toetsenbord.</li>
</ul>
<p>
Nadat u de focus verplaatst heeft naar een hoger niveau binnen de bestandshierarchie, zal het op deze hoogte blijven totdat u het op een soortgelijke manier weer wijzigt.
Als u de focus weer verplaatst naar een bestand dan zal de selectie altijd weer bestanden selecteren, onafhankelijk van het niveau waarop het zich bevindt binnen de bestandshierarchie, zoals dat oorspronkelijk ook gebeurde.
</p>

<h2>De selectie verankeren</h2>

<p>
Wanneer u binnen het venster klikt met uw muis verankert u de selectie zodat deze niet meer verandert wanneer u uw muis beweegt. 
Wanneer u nogmaals klikt wordt de verankering opgeheven en kan de selectie weer veranderen.
</p>

<h2>Inzoomen en uitzoomen</h2>

<p>
Wanneer de selectie verankerd is kunt u d.m.v. de <b>Zoom</b> knoppen in de knoppenbalk de map wijzigen die getoond wordt in het venster. 
Door in te zoomen gaat u de eerste map op het pad naar het geselecteerde bestand binnen. 
U kunt net zolang blijven inzoomen totdat u bij het geselecteerde bestand bent aangekomen. 
Door uit te zoomen kunt u vervolgens weer meer bestanden tonen in het venster.
</p>

<h2>Acties</h2>

<p> 
Wanneer de selectie verankerd is kunt u bovendien de knoppenbalk gebruiken om de volgende acties uit te voeren op het geselecteerde bestand (of map):
</p>

<ul>
<li><p>
<b>Open</b> opent het geselecteerde bestand in het standaard programma dat Finder met dit bestandstype associeert.
</p></li>

<li><p>
<b>Toon</b> toont het bestand in het Finder programma. 
Daar kunt u het vervolgens bekijken, van naam veranderen, verplaatsen, enz.
</p></li>

<li><p>
<b>Verwijder</b> verplaatst het geselecteerde bestand (of map) naar de Prullenbak.
Het overzicht venster zal de vrijgekomen ruimte tonen.
De Verwijder knop is standaard uitgezet om de kans op het per ongeluk verwijderen van bestanden te verkleinen.
Het verwijderen van bestanden, en eventueel ook mappen, kan via de <a href="Preferences.html">Voorkeuren</a> worden aangezet.
</p>

<p>
<!-- Note: warning repeated in Preferences.html -->
<em>Pas op: Bij de verwijdering van een map wordt de gehele inhoud van de map naar de Prullenbak verplaatst, inclusief bestanden in de map die niet in het overzicht venster getoond zijn.
Een bestand kan bijvoorbeeld niet getoond zijn wanneer een <a href="MasksAndFilters.html">masker of filter</a> gebruikt is, wanneer u niet voldoende rechten heeft om het bestand te bekijken, of wanneer het bestand in de map terecht is gekomen nadat de map ingelezen is.
Kortom, weer erg voorzichtig wanneer u mappen aan het verwijderen bent.
</em>
</p></li>
</ul>

</body>
</html>

